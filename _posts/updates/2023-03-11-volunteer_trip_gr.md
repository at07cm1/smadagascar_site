---
title: "ΤΑΞΙΔΙ ΕΘΕΛΟΝΤΩΝ - Ένα ταξίδι που θα φωτίσει τη ψυχή σου."
layout: post
category: Stories
lang_id: volunteer_trip
lang: gr
avatar: "/media/post_pictures/volunteer_trip/4_square.jpg"
fb_avatar: "/media/post_pictures/volunteer_trip/4_square.jpg"
fb_description: "ΤΑΞΙΔΙ ΕΘΕΛΟΝΤΩΝ - Ένα ταξίδι που θα φωτίσει τη ψυχή σου."
gallery_images:
  - /media/post_pictures/volunteer_trip/1.jpg
  - /media/post_pictures/volunteer_trip/2.jpg
  - /media/post_pictures/volunteer_trip/3.jpg
  - /media/post_pictures/volunteer_trip/4.jpg
  - /media/post_pictures/volunteer_trip/5.jpg
  - /media/post_pictures/volunteer_trip/6.jpg
  - /media/post_pictures/volunteer_trip/7.jpg
  - /media/post_pictures/volunteer_trip/8.jpg
  - /media/post_pictures/volunteer_trip/9.jpg
  - /media/post_pictures/volunteer_trip/10.jpg
---

Στόχος της δράσης του Save Madagascar ήταν πάντοτε η ανθρωπιστική βοήθεια στην περιοχή της Νοτίου Μαδαγασκάρης. Μετά από τέσσερα χρόνια προσπαθειών η δράση με χαρά ανακοινώνει το πρώτο μεγάλο ταξίδι εθελοντών της.

Στόχος του ταξιδιού είναι να δοθεί η ευκαιρία σε κάποιους από τους ακόλουθους της δράσης να ζήσουν από κοντά όσα τους αφηγούμαστε μέσα από τις σελίδες μας. Οι εθελοντές που θα συμμετέχουν στο ταξίδι αυτό, θα κληθούν να βοηθήσουν στη βελτίωση/ κτίσιμο κτιριακών υποδομών της δράσης, κυρίως σχολείων για να ετοιμαστούν για τη νέα σχολική χρονιά, να βοηθήσουν στο μοίρασμα φαγητού σε κοινότητες της δράσης, καθώς επίσης και να απασχολήσουν δημιουργικά κάποια από τα παιδιά των κοινοτήτων μας όσο οι δάσκαλοι τους βρίσκονται σε καλοκαιρινές διακοπές.

Το ταξίδι αρχίζει και τελειώνει στην Αθήνα. Η κανονική του διάρκεια έχει οριστεί από 9-21 Αυγούστου 2023. Για την πνευματική του διάρκεια δεν μπορούμε να εγγυηθούμε. Πολλοί ίσως αφήσουν ένα κομμάτι από την καρδιά τους στα χωριά μας.

**ΕΝΔΕΙΚΤΙΚΟ ΠΡΟΓΡΑΜΜΑ**

09 Αυγούστου 2023: Αναχώρηση από Αθήνα προς Ανταναναρίβο / Άφιξη στο Ανταναναρίβο και διανυκτέρευση

10 Αυγούστου 2023: Πρόγευμα στο La Gourmet/ Αναχώρηση για εκδρομικό πάρκο με λεμούριους κοντά στην πρωτεύουσα/ Επιστροφή και δείπνο στο ξενοδοχείο (δεν θα υπάρξει μεσημεριανό διάλειμμα)

11 Αυγούστου 2023: Πρόγευμα στο La Gourmet/ Μεσημβρινή πτήση για Τολιάρα/ Διευθέτηση προγεύματος και διαμονής εντός του χώρου κτισμάτων της δράσης

12 Αυγούστου 2023: Ξύπνημα στη Τολιάρα και αναχώρηση για βάψιμο κτισμάτων της δράσης/ Επιστροφή για ξεκούραση, και αναχώρηση για δείπνο

13 Αυγούστου 2023: Ξύπνημα στην Τόλιάρα και αναχώρηση για κτίσιμο στο χώρο του ορφανοτροφείου/ Επιστροφή για ξεκούραση, και αναχώρηση για δείπνο

14 Αυγούστου 2023: Ξύπνημα στην Τολιάρα και αναχώρηση για παρατήρηση φαλαινών/ Επιστροφή για δείπνο

15 Αυγούστου 2023: Ξύπνημα στην Τολιάρα και αναχώρηση για μοίρασμα φαγητού στα μακρινά χωριά μας (δεν θα υπάρξει μεσημβρινό διάλειμμα θα πρέπει ο κάθε ένας να διευθετήσει να έχει μαζί το γεύμα του)/ Βραδινό και επιστροφή στο χώρο των κοιτώνων

16 Αυγούστου 2023: Ξύπνημα στη Τολιάρα και αναχώρηση για βάψιμο κτισμάτων της δράσης/ Επιστροφή για βόλτα στην πόλη και δείπνο

17 Αυγούστου 2023: Ξύπνημα στην Τολιάρα και βόλτα για παιχνίδι και απασχόληση παιδιών σε χωριά μας/ Επιστροφή για ξεκούραση και αναχώρηση για δείπνο

18 Αυγούστου 2023: Ξύπνημα στην Τολιάρα και αναχώρηση για μακρινά χωριά με πιρόγες/ Επιστροφή για αγορά αναμνηστικών δώρων, δείπνο και ξεκούραση

19 Αυγούστου 2023: Αναχώρηση από Τολιάρα για Ανταναναρίβο

20 Αυγούστου 2023: Πρόγευμα στο La Gourmet/ Αναχώρηση για εκδρομικό πάρκο χαμαιλεόντων/ Επιστροφή και δείπνο στο ξενοδοχείο (δεν θα υπάρξει μεσημεριανό διάλειμμα)

21 Αυγούστου 2023: Αναχώρηση για Αθήνα

Το πρόγραμμα πιθανόν να τύχει τροποποιήσεων αναλόγως των συνθηκών και της δυναμικής της ομάδας. Σημειώνεται ότι στην πρωτεύουσα το δείπνο θα διευθετείτε εντός του χώρου του ξενοδοχείου και κανείς από τους συμμετέχοντες δεν θα κινηθεί μεμονωμένα ή με παρέα, εκτός του χώρου του ξενοδοχείου.

**ΣΥΝΘΗΚΕΣ ΔΙΑΜΟΝΗΣ ΚΑΙ ΔΙΑΤΡΟΦΗΣ**

Η διαμονή στην πρωτεύουσα θα οργανωθεί σε δωμάτια ξενοδοχείου όπου θα υπάρχει πρόσβαση σε τρεχούμενο νερό (μη πόσιμο) , καθαρά σεντόνια, στρώματα κλπ. Οι εθελοντές θα μοιραστούν στα δωμάτια. Όσο αφορά τη διαμονή στο Νότο (Τολιάρα) η διαμονή θα γίνει στους κοιτώνες της δράσης εντός ασφαλισμένου περιφραγμένου χώρου με φύλακα. Κάθε δωμάτιο χωρητικότητας 2-4 ατόμων θα  διαθέτει καθαρά στρώματα, σεντόνια, μπάνιο και τουαλέτα, πετσέτες και σαπούνια. Ο χώρος είναι ειδικά διαμορφωμένος χώρος ξεκούρασης, με κουζίνα που οι εθελοντές θα μπορούν να χρησιμοποιούν για να ετοιμάζει ο καθένας το πρόγευμα του, χώρους αθλοπαιδιών, χώρους χαλάρωσης και κλινικής. Ο καθένας είναι υπεύθυνος για την ετοιμασία του προγεύματος του, και τη διατήρηση του χώρου του δωματίου του και της κουζίνας καθαρής.

Τα δείπνα συμπεριλαμβάνονται στην τιμή του ταξιδιού και θα πραγματοποιούνται σε επιλεγμένα εστιατόρια. Σε περιπτώσεις όπου οι διαδρομές δεν θα επιτρέπουν την επιστροφή μας στο χώρο διαμονής για σίτιση, κάθε εθελοντής θα πρέπει να διευθετήσει να έχει μαζί του φαγητό (οι ημέρες αυτές φαίνονται στο πρόγραμμα).

Η διατροφή του προγεύματος στον Νότο (Τολιάρα) θα διευθετηθεί με την ατομική αγορά του κάθε ενός του προγεύματος της επιλογής του από super market της εμπιστοσύνης της ομάδας. Όλα τα προγεύματα θα πληρωθούν από τον κάθε συμμετέχοντα ξεχωριστά.

**ΚΟΣΤΟΣ ΣΥΜΜΕΤΟΧΗΣ**

2100 ευρώ/ άτομο, το οποίο περιλαμβάνει:

- Αεροπορικά εισιτήρια από Αθήνα προς Ανταναναρίβο με επιστροφή (πτήση με Ethiopian Airlines).

- Αεροπορικά εισιτήρια από Ανταναναρίβο προς Τολιάρα με επιστροφή (πτήση με Tsaradia airlines).

- Διαμονή και διανυκτέρευση στην πρωτεύουσα σε ξενοδοχείο για 4 ημέρες.

- Μετακινήσεις με ιδιωτικούς οδηγούς και οχήματα για όλες τις ημέρες.

- Τιμές εισιτηρίων και ξεναγών σε πάρκα και εκδρομές.

- Δείπνα σε εστιατόρια της Τολιάρας.

- Η τιμή της βίζας που χρειάζεται για την είσοδο στη χώρα.

- Η δράση θα κάνει δώρο από 2 μπλούζες και ένα καπελάκι της στον κάθε συμμετέχοντα (θα χρειαστούμε μεγέθη για τον κάθε ένα στο έγγραφο συμμετοχής).

**Στο κόστος συμμετοχής ΔΕΝ συμπεριλαμβάνεται:**

Η αγορά προγεύματος τόσο στην πρωτεύουσα όσο και στην Τολιάρα.

Η μετάβαση στο αεροδρόμιο αναχώρησης σε περίπτωση που η έδρα κάθε συμμετέχοντα διαφέρει από την έδρα αναχώρησης (Ελευθέριος Βενιζέλος Αερολιμένας Αθηνών).

Κάρτα τηλεφώνου.

Προσωπικά αντικείμενα υγιεινής όπως οδοντόβουρτσες.

**ΣΥΣΤΑΣΕΙΣ / ΟΔΗΓΙΕΣ**

- Στο εισιτήριο κάθε συμμετέχοντας έχει δικαίωμα μιας αποσκευής βάρους 23kg και ενός προσωπικού αντικειμένου βάρους 8 kg. (Συστήνεται όπως δοθεί περιθώριο βάρους στην μεγάλη σας αποσκευή τόσο για πιθανές αγορές σας από το χώρο ταξιδιού, αλλά κυρίως λόγω των περιορισμών της δεύτερης αεροπορικής εταιρίας που επιτρέπει 20Kg αποσκευή και 5Kg προσωπικό αντικείμενο.)

- Κάθε συμμετέχοντας οφείλει να διευθετήσει τον εμβολιασμό του με τα απαραίτητα εμβόλια για το ταξίδι, και να προσκομίσει αντίγραφο πιστοποιητικού εμβολιασμού του στην ομάδα κατ’ ελάχιστο ένα μήνα πριν την έναρξη του ταξιδιού. Ο εμβολιασμός και η προστασία της υγείας κάθε συμμετέχοντα αποτελεί αποκλειστική ευθύνη του ιδίου. (Συστήνεται όπως κάθε συμμετέχοντας αποταθεί στο κρατικό κέντρο εμβολιασμού για ταξίδια στην Αφρική και να λάβει τις απαραίτητες οδηγίες από τους ειδικούς υγείας, καθώς επίσης και να ενημερωθεί για τα υποχρεωτικά κατά περίπτωση εμβόλια).

- Συστήνεται βραχιολάκι με αντικουνουπικό άρωμα για κάθε συμμετέχοντα, αντηλιακή κρέμα, και ότι άλλο φαρμακευτικής φύσεως προϊόν κρίνει ο κάθε συμμετέχοντας ότι χρειάζεται να φέρει μαζί του. Άτομα που λαμβάνουν φαρμακευτική αγωγή οφείλουν να έχουν μαζί τους τα φάρμακα τους για όλη τη διάρκεια του ταξιδιού, ενώ θα πρέπει να ενημερώσουν κάποιο από τα οργανωτικά μέλη της δράσης.

- Ελέγξτε ότι το διαβατήριο σας δεν έχει λήξει και έχει ισχύ τουλάχιστον για έξι μήνες από την ημέρα λήξης του ταξιδιού.

- Όσο αφορά τον Covid19, θα ακολουθηθούν οι διαδικασίες που θα ισχύουν τη συγκεκριμένη χρονική περίοδο στη χώρα.

Κάθε συμμετέχοντας θα πρέπει να συμπληρώσει το <a href="https://docs.google.com/forms/d/e/1FAIpQLSf86cpTa42b2C-7HKltHr_AGDLZs1IVCLoqTICivKutabrIPQ/viewform?usp=sf_link">έντυπο συμμετοχής</a> και να καταβάλει το ποσό των 600 ευρώ ως προκαταβολή για το ταξίδι **μέχρι τις 30 Απριλίου 2023 (ή και νωρίτερα)**. Το ποσό αυτό είναι μη επιστρέψιμο. Όλο το υπόλοιπο ποσό θα πρέπει να κατατεθεί στον πιο κάτω λογαριασμό μέχρι τις **30 Μαΐου 2023**.

**Λογαριασμός**

*Revolut: +35799814969 * @savemadagascar

IBAN: LT943250051299273750

BIC: REVOLT21

Βήματα για συμμετοχή:
1. Συμπληρώστε την ακόλουθη <a href="https://docs.google.com/forms/d/e/1FAIpQLSf86cpTa42b2C-7HKltHr_AGDLZs1IVCLoqTICivKutabrIPQ/viewform?usp=sf_link">φόρμα συμμετοχής</a>.
2. Καταβολή της προκαταβολής
3. Ακολουθήστε τους λογαριασμούς της δράσης για περισσότερες πληροφορίες.

**ΣΗΜΑΝΤΙΚΟ:** ΘΑ ΤΗΡΗΘΕΙ ΣΕΙΡΑ ΠΡΟΤΕΡΑΙΟΤΗΤΑΣ. Η αποστολή θα κλείσει μόλις συμπληρωθούν όλες οι θέσεις. Η συμμετοχή σας προϋποθέτει ότι θα βρίσκεστε όλες τις ημέρες στο ταξίδι και θα συμμετέχετε σε όλες τις δραστηριότητες.

*Καλή μας αντάμωση!*
