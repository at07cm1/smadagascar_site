---
layout: default
title: Κεντρική
navigation_weight: 1
lang_id: home
lang: gr
fb_avatar: "/media/general/dancing_orig.jpg"
fb_description: "Tο Save Madagascar είναι μια μη κερδοσκοπική, φιλανθρωπική δράση, που στοχεύει στην καταπολέμηση της φτώχειας στη Νότια Μαδαγασκάρη."
---

<div class="container"><p><br></p></div>
<div class="container">
	<h1>Το πρόβλημα:</h1>
	<p>Στο σύνολο των οικισμών της Νοτίου Μαδαγασκάρης, παρατηρείται έντονα η έλλειψη βασικών υπηρεσιών και υποδομών, όπως η πρόσβαση σε καθαρό νερό, σχολεία και νοσοκομεία. Η ανάπτυξη των φτωχογειτονιών και των παραγκουπόλεων γίνεται σε γειτνιάζουσες κυρίως θέσεις με το στοιχείο του ωκεανού που αποτελεί τη μόνη πρόσβαση τους σε μη μολυσμένο νερό. Αυτό έχει ως αποτέλεσμα μια αποκεντρωμένη ανάπτυξη που στο σύνολο της χαρακτηρίζεται από τεράστιες αποστάσεις (έως και 3 ημέρες οδικώς) μεταξύ των διαφορετικών οικισμών. Οι αχανείς εκτάσεις σε συνδυασμό με τις αποστάσεις μεταξύ των φτωχογειτονιών φαντάζουν ακόμα πιο προβληματικές στη προσπάθεια συζήτησης για τα ίσα δικαιώματα μόρφωσης όλων των παιδιών στη Νότια Μαδαγασκάρη. Τα σχολεία έτσι καθίστανται προσβάσιμα μόνο από τα παιδιά που διαμένουν πλησίον της παρεχόμενης υπηρεσίας.</p>
	<p>Διαπιστώνοντας τα προβλήματα της περιοχής, η δράση προσπαθεί να δώσει κάποιες λύσεις.  Στην παρούσα φάση η προσπάθεια που χρειάζεται τη στήριξη σας αφορά την κατασκευή κοιτώνων χωρητικότητας 52 παιδιών που επιθυμούν να φοιτήσουν στο σχολείο της Τολιάρας (πρωτεύουσα Μητρόπολης Τολιάρας και Νοτίου Μαδαγασκάρης) και όμως διαμένουν πολύ μακριά από αυτό.</p>
	<h1>Ποιοι είμαστε:</h1>
	<p>Tο Save Madagascar είναι μια μη κερδοσκοπική, φιλανθρωπική δράση. Ιδρύθηκε το Φεβρουάριο του 2017 από Κύπριους <a href="{% link about_gr.html %}">εθελοντές</a>. Οι δράσεις της στοχεύουν στην καταπολέμηση της φτώχειας και τη βελτίωση των συνθηκών ζωής των ανθρώπων που ζουν στη Νότια Μαδαγασκάρη. Συνεργάζεται και στηρίζει τις <a href="https://www.facebook.com/missioninsouthMadagascar/">δράσεις</a> του Μητροπολίτη Τολιάρας και Νοτίου Μαδαγασκάρης, Προδρόμου, που κατοχυρώνει στη δράση νομική  υπόσταση στη περιοχή. Ως μια ομάδα επαγγελματικά καταρτισμένων ατόμων (μηχανικοί, καλλιτέχνες, γιατροί), με υψηλό το αίσθημα κοινωνικής ευθύνης και προσφοράς, παρέχουμε τις γνώσεις και τις υπηρεσίες μας με στόχο το σχεδιασμό υποδομών, τη συλλογή χρημάτων, και την κατασκευή υποδομών που θα συμβάλουν στην ανάπτυξη της περιοχής και θα μειώσουν αισθητά το πρόβλημα της μη ίσης πρόσβασης στην υγεία και την παιδεία.</p>
	<h1>Χρονική αναδρομή:</h1>
	<p>Αρχής γενομένης από την κατασκευή και την ίδρυση της μητροπολιτικής εκκλησίας στην Τολιάρα το 2017, η δράση άρχισε να έχει ενεργό ρόλο στην ανάπτυξη των περιοχών που επισκέπτεται. Μέσα σε ένα χρόνο, έγινε εφικτή η συλλογή ιδιωτικών χρηματοδοτήσεων και δωρεών που κατέστησαν εφικτή την υλοποίηση των πρώτων έργων μας, την κατασκευή της μητροπολιτικής εκκλησίας και την νομιμοποίηση της εκκλησίας στη Νότιο Μαδαγασκάρη. Αυτό καθιέρωσε τη Μητρόπολη ως νομική οντότητα που μπορεί να αγοράζει νέα γη, να χρηματοδοτεί την ανάπτυξη υποδομών και να χρησιμοποιεί την ιδιοκτησία της για φιλανθρωπικούς σκοπούς. Στο σύνολο τους τα πιο πάνω οδήγησαν στην σύμπτυξη μικρότερων παραγκουπόλεων στη βάση του πυρήνα που δημιουργήθηκε στην περιοχή της εκκλησίας στην Τολιάρα.</p>
	<p>Το πρώτο έργο μας ωστόσο που συνέβαλε στη συλλογή του πληθυσμού πιο κοντά στον πυρήνα ήταν ένα πηγάδι στην αυλή της έκτασης στην οποία μετέπειτα κτίστηκε η εκκλησία. Το πηγάδι, σε συνδυασμό με το τρέχων έργο (δημιουργία κοιτώνων για 52 μαθητές), έχουν στόχο την παροχή βασικών υπηρεσιών και ευκαιριών στους ανθρώπους του τόπου και ιδιαίτερα στα παιδιά.</p>
	<h1>Τρέχων έρανος:</h1>
	<p>Η βοήθεια όλων είναι αναγκαία για την υλοποίηση του στόχου μας. Στην παρούσα φάση η δράση έχει ολοκληρώσει το σχεδιασμό των κοιτώνων και τον προϋπολογισμό κατασκευής της ανάπτυξης που ανέρχεται στις €20.000,00 ευρώ. Το ποσό αντιστοιχεί κυρίως στα οικοδομικά υλικά και στα λογιστικά έξοδα κατασκευής, αφού το βάρος της κατασκευής θα επωμιστεί συντονισμένη ομάδα εθελοντών.</p>
	<h3>Μπορείτε να βοηθήσετε:</h3>
	<p>
	Γίνοντας δωρητής στην <a href='https://gogetfunding.com/savemadagascar/'>πλατφόρμα κοινωνικής προσφοράς και χρηματοδότησης</a>.
	<a href="https://gogetfunding.com/savemadagascar/"><img class="ico-nav" src="/media/logo/gogetfunding_logo.png" alt="Fundraising campaign."></a>
	<br>ή<br>
	Ακολουθώντας και διαδίδοντας τις δράσεις μας μέσα από τις σελίδες μας στο <a href='https://www.facebook.com/smsavemadagascar/posts/102544191692840'>facebook</a> και στο <a href="https://www.instagram.com/sm_savemadagascar/">Instagram</a>.
	</p>
	<h1>Μελλοντικά πλάνα:</h1>
	<p>Οι δημιουργία πολλαπλών πυρήνων - κοιτώνων, σχολείου και νοσοκομειακής μονάδας – σε διαφορετικές περιοχές πέρα από αυτή της Τολιάρας, συνθέτει το πλάνο και την επιθυμία της δράσης. Ωστόσο ο άμεσος στόχος μας, αφορά το σχεδιασμό και την κατασκευή μαιευτικής κλινικής στην Τολιάρα σε γη που έχει ήδη κατοχυρωθεί. Ο σχεδιασμός της θα αρχίσει αμέσως μετά την ολοκλήρωση της κατασκευής των κοιτώνων.</p>
	<p>Πιστεύουμε στη δύναμη που έχει ο κόσμος να κάνει την αλλαγή που θέλει να δει. Ελπίζουμε στην επιτυχή δημιουργία του πυρήνα στην Τολιάρα και σε άλλες περιοχές. Με στόχο πάντα την βελτίωση των συνθηκών ζωής ανθρώπων λιγότερο ‘τυχερών’ από εμάς ευελπιστούμε σε καλύτερη παιδεία, υγεία και καθαρό νερό για τις περιοχές αυτές. Ο μόνος τρόπος είναι με δράσεις. Ατομικές ή συλλογικές.</p>
	<p>Κάθε μικρή βοήθεια είναι μεγάλη. Γίνει και εσύ μέλος της αλυσίδας μας.<br>Βοήθησε κάποιους που πραγματικά σε χρειάζονται.</p>
</div>
